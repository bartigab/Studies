
Zaimplementuj drzewo poszukiwań binarnych, w którym lewe dziecko będzie przechowywało wartość równą bądź większą od rodzica natomiast prawe dziecko wartość mniejszą od rodzica. W programie należy utworzyć dwa wzorce klas:
- wzorzec klasy reprezentującej element drzewa poszukiwań binarnych składający się z:

    wskaźnika na lewe oraz wskaźnika na prawe dziecko,
    atrybutu przechowującego zmienną dowolnego typu (klasy),
    konstruktora ustawiającego wartość atrybutu przechowującego zmienną dowolnego typu (klasy) oraz wskaźniki na oba następniki na nullptr,

- wzorzec klasy reprezentującej drzewo poszukiwań binarnych, składający się z:

    wskaźnika na pierwszy element drzewa,
    metody dodającej element do drzewa,
    metody usuwającej z drzewa elementy o podanej wartości. W przypadku braku elementów o podanej wartości funkcja nic nie robi, a w przypadku kilku elementów o takiej samej wartości, metoda usuwa wszystkie wystąpienia tej wartości w drzewie, 
    metodę obliczającą długość najdłuższej ścieżki w drzewie od korzenia do liścia,
    metodę obliczającą długość najkrótszej ścieżki w drzewie od korzenia do liścia,
    metod wyświetlających drzewo w kolejności pre-, in- oraz postorder.

W funkcji main należy:

    Stworzyć drzewo zmiennych typu double.
    Dodać K elementów do drzewa (wartość K oraz kolejne elementy podane są przez użytkownika bez poprzedzającego komunikatu).
    Usunąć L elementów o zadanych wartościach (wartość L oraz kolejne elementy do usunięcia podane przez użytkownika bez poprzedzającego komunikatu).
    Pobrać od użytkownika metodę wyświetlania drzewa M, gdzie M == 0 oznacza preorder, M == 1 oznacza inorder oraz M == 2 oznacza postorder.
    Wyświetlić zawartość drzewa w podanej kolejności.
    Wyświetlić długość najdłużej ścieżki w drzewie.
    Wyświetlić długość najkrótszej ścieżki w drzewie.

Przykładowo dla danych wejściowych
7 7 5 9 6 7 8 10 0 1

program powinien wypisać na ekran (wyjście) TYLKO:
10 9 8 7 7 6 5 3 2
