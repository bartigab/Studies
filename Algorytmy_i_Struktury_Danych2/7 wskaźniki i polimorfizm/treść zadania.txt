Zrealizuj następujące dwa zadania:

1. Napisz program implementujący klasę reprezentującą okrąg, która zawiera:

    prywatne atrybuty opisujące nazwę (typ string) oraz promień okręgu (typ float),
    metodę obliczającą obwód okręgu,
    metodę wyświetlającą atrybuty klasy w kolejności jak powyżej oddzielone od siebie spacją,
    metodę, w której użytkownik wprowadza dane potrzebne do stworzenia obiektu klasy reprezentującej okrąg (w kolejności jak powyżej).

W funkcji main():

    zadeklaruj zmienną typu int, która jest wprowadzana przez użytkownika i określa rozmiar tablicy obiektów klasy reprezentującej okrąg,
    stwórz dynamicznie tablicę klasy reprezentującej okrąg o wcześniej wprowadzonym rozmiarze,
    wywołując odpowiednią metodę, wprowadź dane dla wszystkich elementów tablicy,
    posortuj i wyświetl (nazwa1 obwód1 nazwa2 obwód2) tablicę według malejących obwodów okręgów.

2. Napisz program implementujący klasy reprezentujące kształt, prostokąt oraz koło. Klasa kształt jest klasą bazową. Klasy prostokąt i koło są klasami pochodnymi. Klasa reprezentująca kształt zawiera:

    czystą metodę wirtualną obliczającą obwód kształtu,
    czystą metodę wirtualną obliczającą pole kształtu,
    czystą metodę wirtualną wyświetlającą atrybuty kształtu,
    czystą metodę wirtualną, w której użytkownik wprowadza dane potrzebne do stworzenia obiektu.

Klasa reprezentująca koło zawiera:

    prywatne atrybuty opisujące nazwę (typ string) oraz promień koła (typ float),
    metodę przeładowującą metodę abstrakcyjną z klasy reprezentującej kształt obliczającą obwód koła oraz metodę obliczającą pole koła,
    metodę przeładowującą metodę abstrakcyjną z klasy reprezentującej kształt, wyświetlającą atrybuty klasy w kolejności jak powyżej oddzielone od siebie spacją,
    metodę przeładowującą metodę abstrakcyjną z klasy reprezentującej kształt, w której użytkownik wprowadza dane potrzebne do stworzenia obiektu klasy reprezentującej koło (w kolejności jak powyżej).

Klasa reprezentująca prostokąt zawiera:

    prywatne atrybuty opisujące nazwę (typ string) oraz boki prostokąta (typ float),
    metodę przeładowującą metodę abstrakcyjną z klasy reprezentującej kształt obliczającą obwód prostokąta oraz metodę obliczającą pole prostokąta,
    metodę przeładowującą metodę abstrakcyjną z klasy reprezentującej kształt wyświetlającą atrybuty klasy w kolejności jak powyżej oddzielone od siebie spacją,
    metodę przeładowującą metodę abstrakcyjną z klasy reprezentującej kształt, w której użytkownik wprowadza dane (w kolejności jak powyżej).

W funkcji main():

    zadeklaruj dwie zmienne typu int, które są wprowadzane przez użytkownika i określają odpowiednio liczbę wierszy i kolumn dwuwymiarowej tablicy wskaźników,
    stwórz dynamicznie dwuwymiarową tablicę wskaźników o podanej wcześniej liczbie wierszy i kolumn klasy reprezentującej kształt,
    następnie wypełnij całą tablicę obiektami tworząc je dynamicznie i nadając wartości atrybutom w kolejności jak powyżej. Obiekty dla parzystych wierszy są obiektami klasy reprezentującej koło. Obiekty dla nieparzystych wierszy są obiektami klasy reprezentującej prostokąt,
    następnie dla podanego przez użytkownika wiersza i kolumny wypisz wartość wszystkich atrybutów obiektu, jego pole oraz obwód, oddzielone od siebie spacją.

Przyjmij wartość stałej Π równą 3.14.

Wybór zadania odbywa się poprzez wprowadzenie numeru zadania przez użytkownika BEZ poprzedzającego komunikatu wykorzystując instrukcję switch. Sprawdzanie poprawności danych wprowadzanych przez użytkownika nie jest wymagane.

Pole oraz obwód figur wyświetlaj z dokładnością do dwóch miejsc po przecinku (biblioteka iomanip, funkcja setprecision + fixed).

Przykłady:

Wejście: 1 3 k1 1 k2 8 k3 4

Wyjście: k2 50.24 k3 25.12 k1 6.28

Wejście: 2 3 3 k1 1 k2 8 k3 4 p1 1 2 p2 3 4 p3 4 5 k4 2 k5 7 k6 11 0 2

Wyjście: k3 4 50.24 25.12