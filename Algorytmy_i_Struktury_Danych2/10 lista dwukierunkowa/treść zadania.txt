Napisz program realizujący uporządkowaną listę dwukierunkową przechowującą elementy dowolnego typu. 

Zaimplementuj wzorzec klasy reprezentujący element listy zawierający:

    wskaźnik na następny element listy (atrybut prywatny),
    wskaźnik na poprzedni element listy (atrybut prywatny),
    atrybut prywatny przechowujący zmienną dowolnego typu,
    konstruktor oraz destruktor.

Zaimplementuj wzorzec klasy reprezentującej listę zawierający:

    wskaźnik na pierwszy element listy (atrybut prywatny),
    wskaźnik na ostatni element listy (atrybut prywatny),
    konstruktor i destruktor,
    metodę dodającą element do listy w taki sposób, aby elementy były uporządkowane rosnąco,
    metodę usuwającą element podany jako argument. W przypadku kilku elementów o takiej samej wartości metoda usuwa wszystkie wystąpienia, natomiast w przypadku braku elementu metoda nic nie robi,

W programie należy przeciążyć operator << wyświetlający listę od końca używając w tym celu wskaźnika na ostatni element listy. Wyświetlane elementy są oddzielone od siebie znakiem spacji. Dostęp do prywatnych składników klas ma odbywać się przez funkcje dostępowe.

Następnie zaimplementuj klasę reprezentującą liczbę zespoloną zawierającą:

    dwa atrybuty prywatne typu float reprezentujące część rzeczywistą i urojoną,
    konstruktor i destruktor,
    metodę obliczającą moduł liczby zespolonej,
    przeciążone wymagane operatory porównania,

W programie należy przeciążyć operator << wyświetlający liczbę zespoloną w formacie "Re +/- Im", gdzie Re to część rzeczywista natomiast Im to cześć urojona. W przypadku Im = 0, wyświetlana jest tylko część rzeczywista. Dostęp do prywatnych składników klas ma odbywać się przez funkcje dostępowe.

W funkcji main():

    stwórz obiekt reprezentujący listę dwukierunkową przechowującą liczby zespolone zgodnie z rosnącym modułem (w przypadku liczb o równych modułach za większą należy uznać tę z większą wartością rzeczywistą; jeśli i te wartości są równe, to kolejnym kryterium jest większa wartość urojona),
    dodaj M elementów do listy, gdzie M jest wprowadzane przez użytkownika. Elementy są wprowadzane poprzez podanie części rzeczywistej a następnie części urojonej.
    wyświetl listę używając przeciążonych operatorów,
    usuń N elementów z listy, gdzie N jest wprowadzane przez użytkownika. Elementy są wprowadzane poprzez podanie części rzeczywistej, a następnie części urojonej.
    wyświetl listę używając przeciążonych operatorów.

UWAGA: W programie NIE można używać sortowania. Dodawanie elementów ma się odbywać poprzez wstawienie ich w odpowiednie miejsce. 

Sprawdzanie poprawności wprowadzanych danych nie jest wymagane.

Przykładowe wejście:

5 1.5 2 1 0.21 1 -0.5 2.1 -3 2 2 3 2.1 -3 1.5 2 1 1
wyjście:

2.1-3i 2+2i 1.5+2i 1-0.5i 1+0.21i 2+2i 1-0.5i 1+0.21i