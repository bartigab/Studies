Napisz program realizujący katalog samochodów. Jako punkt początkowy - skorzystaj z programu zrealizowanego w zadaniu drugim. 

Zmodyfikuj klasę reprezentującą katalog samochodów (oraz klasę przedstawiającą samochód - jeśli jest to potrzebne) tak, aby samochody przechowywane były w tablicy zgodnie z zasadami kopca binarnego.

Klasa przestawiająca samochód ma zawierać (przypomnienie):

    Cztery atrybuty opisujące samochód: numer rejestracyjny, moc silnika w KM, waga w tonach oraz rodzaj silnika (B jako benzynowy, D jako Diesel, E jako elektryczny, H jako hybryda).
    Konstruktor inicjalizujący powyższe atrybuty w kolejności podanej powyżej.

Numer rejestracyjny jest ciągiem 4 znaków (liter lub cyfr) bez spacji. Moc jest liczbą całkowitą, a waga jest liczbą zmiennoprzecinkową. Wszystkie atrybuty powinny być zadeklarowane jako zmienne prywatne, a jakikolwiek dostęp spoza klasy powinien się odbywać poprzez odpowiednie funkcje dostępowe.

Klasa przedstawiająca katalog samochodów powinna zawierać:

    Kopiec binarny do przechowywania samochodów, zgodnie z mocą silnika (element o najniższej wartości tego atrybutu znajduje się w korzeniu kopca, w przypadku równej mocy silnika w korzeniu znajduje się samochód lżejszy).
    Funkcję wyświetlającą numery rejestracyjne i moce silników wszystkich samochodów z katalogu (oddzielone spacjami) w rosnącej kolejności tego atrybutu.
    Funkcję dodającą do katalogu samochód podany jako argument funkcji.
    Funkcję usuwającą z katalogu samochód podany jako argument funkcji.

W funkcji main należy stworzyć obiekt klasy przedstawiającej katalog samochodów oraz 6 obiektów klasy przedstawiającej samochód. Informacje dotyczące kolejnych samochodów są wprowadzane przez użytkownika BEZ poprzedzających komunikatów. W przypadku błędnie wprowadzonych danych należy powtórnie wczytać błędny parametr. Stworzone 6 obiektów należy dodać do obiektu klasy przedstawiającej katalog samochodów, a następnie wyświetlić zwartość katalogu używając funkcji będącej częścią klasy katalogu samochodów (jak wyżej). Sprawdzanie poprawności wprowadzanych danych jest wymagane.

Przykładowo dla argumentów wejściowych

Aa00 100 2 B Bb01 40 0.7 B Cc02 90 1.5 D Dd03 150 1.8 D Ee04 70 1.1 E Ff05 140 2.1 H

program powinien wyświetlić

Bb01 40 Ee04 70 Cc02 90 Aa00 100 Ff05 140 Dd03 150

natomiast dla argumentów wejściowych

Aa0. Aa00 100 2 B Bb015 Bb05 40 0.7 B Cc02 90 1.5 D Dd03 150 1.8 D Ee04 70 1.1 E Ff05 140 2.1 H

program powinien wyświetlić

Bb05 40 Ee04 70 Cc02 90 Aa00 100 Ff05 140 Dd03 150